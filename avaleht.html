<!DOCTYPE html>
<html>
	<head>
		<meta charset="UTF-8">
		<title>Karini Käsitöö</title>
		<link rel="stylesheet" type="text/css" href="style.css">
	</head>
	<body>
		<div>
			<h1>Karin Otsuse käsitöö</h1>
			<h3>Siia lehele koondan Karin Otsuse, Räpina aianduskooli tekstiilitöö eriala õpetaja kästitöö. </h3>
			<a href="http://www.rahvakultuur.ee/?v=183&i=643">Karin Räpina Aianduskoolis</a>
			<p>Vaata Karini töid <a href="tooted.html">siit</a> </p>
			<p><a href="tabel.html">Suvakas tabel</a> </p>
			
			<p>Lõuna-Eesti talupojarõivastus oli rohkete lokaalsete erinevustega, kuid eelkõige iseloomustas seda mitmete väga vanade rõivavormide visa püsimine. 
			Näiteks kandsid naised muinasajast tuntud villaseid või linaseid piklikust kangalaiast õlakatteid veel 19. sajandi keskel või kohati kauemgi. 
			Eriti rohkelt säilis rõivastuses vanapärasusi Lõuna-Eesti lääneosas asuval <em>Mulgimaal</em>:  naistel algelise lõikega särgid, kokkuõmblemata vaipseelikud, 
			seotavad pealinikud ja rätid, arhailise, keskaegset päritolu taimornamendiga puusapõlled, meestel pikad püksid. Piduliku rõivana hindasid nad oma musti, 
			lõikelt särgiga sarnanevaid pikk-kuubi kuni üleminekuni linnamoele. Mulgimaa omapära  kujundas nii varasem läti asustuselement kui ka selle piirkonna 
			kultuuriliselt konservatiivne hoiak, mida omal moel toetasid sealse talumajanduse jõudsad edusammud 19. sajandil. Traditsioonilist rõivastust kantigi 
			kauem just jõukates mulgi peredes.Põhjapoolne osa Lõuna-Eestist oli uuendustele ja moemõjutustele suhteliselt vastuvõtlikum, sealt levisid need ka lõuna poole.
			Naiste rõivastusele oli Lõuna-Eestis iseloomulik pikkade varrukatega, pilu või geomeetrilise tikandiga kaunistatud särk. 19. sajandi esimesel poolel said üldiseks 
			pikitriibulised seelikud. <b>Abielunaiste</b> tunnus – <em>tanu</em> – oli valgest linasest riidest, kaunistuseks laubale jääv pits ning kuklasse kinnitatud siidlindid.
			Meeste särgist, pükstest ja lühikesest kuuest vatist (mulgi mehed seda omaks ei võtnud) koosnenud ülikond  sarnanes oma lõikelt ja potisiniselt värvuselt 
			Põhja-Eestis kantuga, eriti ala põhjaosas. Kagu-Eesti meeste rõivastuses ilmnes rida venepäraseid jooni, näiteks särgi kandmine vöötatult pükste peal.
			Eriti tugev oli <b>vene rahvakultuuri</b> mõju Eesti kagunurgas elavatel setudel, kes olid pikka aega (13. sajand – 1918) muust Eestist poliitiliselt eraldatud. 
			Setu naised kandsid 19. sajandi esimesel poolel kitsaste, väga pikkade varrukatega venepäraseid särke. Pidulikku rõivastusse kuulus särgi peal kantav valgest 
			villasest riidest umbkuuetaoline vene naiste sarafani tüüpi kehakate, mis säilitas varasema kuue eestikeelse nimetuse rüü. Rüü oli vale- ehk liigvarrukatega, 
			mis rippusid vöö alla pistetult seljal. Setude kokkukuuluvust teiste lõunaeestlastega tõendavad naiste peakatted, ehted, kaugest minevikust pärinevad puusapõlled, 
			geomeetriline ornament. </p>
			<img class="centered" src="kodavere_voo.jpg" alt="Kodavere vöö" width = "1000" height = "667" />  
			<br>
			<pre>
					Tule mulle, kitsekene
					tule mulle, kitsekene!
					Seon sull' kaela rauast risti,
					rinnale paela verise.																		
					Hauale teen haaki risti.																		
					Kütan sõja kerise.	
					
					Ära usu hundi juttu,
					hundil on need hullud jutud,																		
					sõja jutud on verised.																		
																				
					Kalju Lepik
			</pre>
		</div>	
	</body>
	</html>